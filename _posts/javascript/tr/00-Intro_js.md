# JAVASCRIPT ÖĞRENMEYE BAŞLAMAK

Biraz HTML biraz CSS derken basit frontend arayüzleri yazmaya başladım. CSS 3 ile animasyonlar yapılabiliyor ama tam olarak şu ise şunu yap gibi kural bazlı özellikler eklemek istediğimde elim kolum bağlı kalıyor. Sorularımın cevabı hep JavaScript oluyor. O zaman JS öğrenmenin zamanı geldi dedim. 

Bu yazımda JavaScript'e ile maceram nasıl başladı kaynak araştırmalarım neler onu anlatacağım. Nasıl bir yol izleyeceğimi hangi kaynakları kullandığımı da  paylaşacağım. Güzel ve uzun bir yolculuk bizi bekliyor.

İş yerimde Java kullanıyorum, okulda C-C++ öğrenmiştim ve bitirme projemde de Python kullanmıştım. JavaScript yeni bir dünya olsa da önceden bildiğim diller ile ilişkileri buldukça öğrenme hızım artıyor açıkçası. Bir dili bildikten ve programlama temellerini öğrendikten sonra yeni diller yeni framework'ler öğrenmek nispeten daha kolay.

Herhangi bir dil/framework öğrenmek istediğimde başvurduğum belli başlı siteler var efenim. JavaScript öğrenmek için ilk başta gittim oraları bir kontrol ettim ve maceram başladı. Bu siteleri anlatmak ile başlayayım...

Kodlama öğrenmek için güzel kaynakları listeleyeyim, bu kaynaklardan bazılarının güzel yanı video al geç değil problem çözdürerek pekiştirmesi...

- [FreeCodeCamp](https://www.freecodecamp.org/) -> Mikemmel tek kelimeyle. Kursa başla ilk önce açıklamayı oku öğren sonra da problemi çöz, iyice anla öyle sonraki adıma geç. Web, python, machine learning ne ararsan. Youtube kanalına da göz atmak da fayda var.
- [Coderbyte](https://coderbyte.com/) -> Hem kurslar var hem de challenge olarak çözülebilecek problemler
- [Sololearn](https://www.sololearn.com/) -> Python, C++, Java, JavaScript gibi bir sürü kurs var
- [Roadmap](https://roadmap.sh/) -> Kodlamayı öğreten bir yer değil ama yol gösteriyor. Frontend ve backend için neler öğrenmeliyim sorusuna cevabımı buradan öğrendim.
- [O'Reilly](https://www.oreilly.com/) -> Paralı platform ama bedava başlangıç veriyor. Uzun bir tatilde odaklanıp bitirmelik kurs alabilirsiniz. Clean code eğitimi ilk uzun boşluğumda listemde.
- [HackerRank](https://www.hackerrank.com/dashboard) -> En sevdiğim challenge üzerine öğrenme sunan platformlardan biri. Bir çok dilde problem çözerek adım adım ilerlenebilir.
- [KhanAcademy](https://tr.khanacademy.org/computing/computer-programming) -> Doğruyu söylemek gerekirse daha buradan bütün olarak bir kurs almadım ama güzel görünüyor.
- [CodeAcademy](https://www.codecademy.com/catalog) -> Cheatsheet'ler kurslar ne ararsan
- [Pluralsight](https://www.pluralsight.com/) -> Bir çok kurs var, her seviyede hem de.
- [Coursera](https://www.coursera.org/courses) -> Kapsamlı içerikler mevcut
- [TeamTreeHouse](https://teamtreehouse.com/) -> İnteraktif öğrenmeyi destekleyen güzel bir platform tek kötü yanı 7 günlük bedava sürümden sonra para talebi. Kursu seç 7 günde bitir ve çık yapılabilir.
- [DevelopersGoogle](https://developers.google.com/learn) -> Google ürünleri için bir çok içerik var. Kurs, yol haritası, problem setleri...
- [edX](https://courses.edx.org/dashboard) -> İstediğin üniversiteden istediğin dersi al
- [TheOdinProject](https://www.theodinproject.com/home) -> Öğrenme yolları var hem de içerikle beraber
- [CodeWars](https://www.codewars.com/) -> Mikemmel bir challenge üzerine öğrenme platformu 
- [Bento](https://bento.io/) -> İster kurs al tamamını öğren istersen konulara bak istediğin kadarını derinlemesine öğren 

Ben web öğrenme sürecimde ilk önce **roadmap** sayesinde bir yol haritamı gördüm. Nerden başlamalıyım, neye bakabilirim keşfettim. Aşağıda ön çalışmalarım için yazdığım yazıların linklerini bulabilirsiniz :

- [LINK]()

Yol haritam belli olduktan sonra **freeCodeCamp** ile çalışmaya başladım. Aşağıdaki kursları sırası ile aldım ve almaya devam ediyorum. Kurs sonunda yer alan projeleri de mutlaka yaptım es geçmedim. Yaptığım projeleri de aşağıya linkledim.

Kurs sırası:

- [x] [Responsive Web Design](https://www.freecodecamp.org/learn/responsive-web-design/)
- [ ] [JavaScript Algorithms and Data Structures](https://www.freecodecamp.org/learn/javascript-algorithms-and-data-structures/)
- [ ] [Front End Development Libraries](https://www.freecodecamp.org/learn/front-end-libraries/)
- [ ] [Data Visualization](https://www.freecodecamp.org/learn/data-visualization/)
- [ ] [APIs and Microservices](https://www.freecodecamp.org/learn/apis-and-microservices/)

Yaptığım projeler:

- [Atatürk Biyografi Sayfası](https://github.com/aysedemirel/AtaturkTributePage)
- [Github Proje Anket Formu](https://github.com/aysedemirel/project-search-survey)
- [Kolonya Ürün Sayfası](https://github.com/aysedemirel/kolonya-product-landing)
- [Java Fx Teknik Dokümantasyon](https://github.com/aysedemirel/JavaFxTechDoc)
- [Kişisel web sitem](https://github.com/aysedemirel/aysedemirel.github.io)

Ve tüm bu öğrenme sürecimi kayıt altına almak için 2021 başından beri twitter üzerinde #100DaysOfCode challenge ile paylaşım yaparak hem öğrendiklerimi hem de yolculuğumu paylaşıyorum.

[Twitter'da ben](https://twitter.com/aysee_demirel)



